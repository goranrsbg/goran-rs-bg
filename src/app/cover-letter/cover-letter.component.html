<div class="container">
  <table id="tableTop">
    <tbody>
      <tr>
        <td class="left">Ime i prezime<strong>:</strong></td>
        <td class="right">Goran Cvijanović</td>
      </tr>
      <tr>
        <td class="left">Pozicija<strong>:</strong></td>
        <td class="right">nezaposlen</td>
      </tr>
      <tr>
        <td class="left">Datum pisanja<strong>:</strong></td>
        <td class="right">18.10.2017.</td>
      </tr>
    </tbody>
  </table>
  <div id="wrapper">
    <span>Poštovani,</span>
    <p>Svoje prve redove programerskog koda napisao sam još u srednjoj školi, kada sam se upoznao sa osnovama programiranja, najpre kroz programski jezik Basic, zatim Pascal i kroz jezik C. Takođe sam se u to vreme upoznao i sa osnovama Assembler-a i načinom na koji procesor i memorija pamte, obrađuju i upravljaju podacima. Budući da sam se odlično snalazio u programerskoj logici i matematici, upisao sam Prirodno-matematički fakultet u Beogradu, smer za računare i informatiku, koji, nažalost, nisam uspešno okončao iz ličnih razloga. Međutim, ovaj privremeni neuspeh nije umanjio moje interesovanje i ambiciju da se bavim programiranjem.</p>
    <p>U želji da proširim svoje znanje izvan jezika C, uspešno sam završio jednogodišnji kurs za „Software Developer“-a na IT Akademiji u Beogradu. Između ostalog, tu sam se upoznao sa osnovama HTML i CSS, Java, PHP i MySQL. Nakon ovog iskustva sam se u potpunosti orijentisao ka Javi, budući da sam ovaj jezik posmatrao kao savršenu nadogradnju na svoje prethodno znanje iz jezika C. Ova nadogradnja uglavnom je tekla kroz korišćenje knjige i zbirke Programski jezik Java, Rešeni zadaci iz programskog jezika Java, autora Lasla Krausa. Takođe sam se koristio knjigom Java 2: napredne tehnike, autora Horstmana (Horstmann) i Kornela (Cornell). Kroz kurs na IT Akademiji i pomenutu literaturu upoznao sam se sa osnovama objektno orijentisanog programiranja (OOP), nitima (thread) i kolekcijama (list, map). U protekle dve ipo godine aktivno se bavim rešavanjem logičkih programerskih problema preko interneta (na sajtu CodinGame), što mi je pomoglo da proširim svoje razumevanje OOP-a i korišćenja kolekcija. Sajt CodinGame je baziran na rešavanju zadataka koji se tiču koda koji simulira veštačku inteligenciju.</p>
    <p>Posedujem veliku želju da svoje višegodišnje znanje iz programiranja primenim i usavršim, a takođe smatram da imam neophodnu upornost za rešavanje kompleksnih i zahtevnih programerskih problema.</p>
    <span>Unapred Vam se zahvaljujem na vremenu koje ste izdvojili za razmatranje moje prijave.</span> 
    <div>Srdačno,</div>
    <div>Goran Cvijanović</div>
  </div>
</div>
